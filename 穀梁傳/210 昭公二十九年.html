<h2>昭公二十九年</h2>
<p>一、二十有九年，春，公至自乾侯，居於鄆。齊侯使高張來唁公。</p>
<p>唁公不得入於魯也。</p>
<p>二、公如晉，次於乾侯。</p>
<p>三、夏，四月，庚子，叔倪卒。</p>
<p>季孫意如曰：「叔倪無病而死，此皆無公也，是天命也，非我罪也。」</p>
<p>四、秋，七月。</p>
<p>五、冬，十月，鄆潰。</p>
<p>潰之為言，上下不相得也。上下不相得則惡矣，亦譏公也。昭公出奔，民如釋重負。</p>