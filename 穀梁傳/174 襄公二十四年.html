<h2>襄公二十四年</h2>
<p>一、二十有四年，春，叔孫豹如晉。</p>
<p>二、仲孫羯帥師侵齊。</p>
<p>三、夏，楚子伐吳。</p>
<p>四、秋，七月，甲子，朔，日有食之，既。</p>
<p>五、齊崔杼帥師伐莒。</p>
<p>六、大水。</p>
<p>七、八月，癸巳，朔，日有食之。</p>
<p>八、公會晉侯、宋公、衞侯、鄭伯、曹伯、莒子、邾子、滕子、薛伯、杞伯、小邾子於夷儀。</p>
<p>九、冬，楚子、蔡侯、陳侯、許男伐鄭。</p>
<p>十、公至自會。</p>
<p>十一、陳鍼宜咎出奔楚。</p>
<p>十二、叔孫豹如京師。</p>
<p>十三、大饑。</p>
<p>五穀不升為大饑，一穀不升謂之嗛，二穀不升謂之饑，三穀不升謂之饉，四穀不升謂之康，五穀不升謂之大侵。大侵之禮，君食不兼味，臺榭不塗，弛侯，廷道不除，百官布而不制，鬼神禱而不祀，此大侵之禮也。</p>