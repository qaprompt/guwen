<h2>襄公六年</h2>
<p>一、六年，春，王三月，壬午，杞伯姑容卒。</p>
<p>二、夏，宋華弱來奔。</p>
<p>三、秋，葬杞桓公。</p>
<p>四、滕子來朝。</p>
<p>五、莒人滅繒。</p>
<p>非滅也。中國日，卑國月，夷狄時。繒，中國也；而時，非滅也。家有既亡，國有既滅，滅而不自知，由別之而不別也。莒人滅繒，非滅也，非立異姓以蒞祭祀，滅亡之道也。</p>
<p>六、冬，叔孫豹如邾。</p>
<p>七、季孫宿如晉。</p>
<p>八、十有二月，齊侯滅萊。</p>