
<h5>爾雅</h5>　　　<span class="style11">釋蟲第十五</span>
    <hr>
  <p>螜，天螻。<br>
    蜚，蠦蜰。<br>
    螾<img src="../../imgs/27294.gif" alt="ㄔ虫亍">，入耳。 </p>
  <p>蜩，蜋蜩，螗蜩。蚻，蜻蜻。蠽，茅蜩。蝒，馬蜩。蜺，寒蜩。蜓蚞，螇螰。</p>
  <p>蛣蜣，蜣蜋。<br>
    蠍，蛣<img src="../../imgs/27311.gif" alt="虫屈">。<br>
    蠰，齧桑。<br>
    諸慮，奚相。蜉蝣，渠略。<br>
    蛂，蟥蛢。<br>
    蠸，輿父，守瓜。<br>
    蝚，蛖螻。<br>
    不蜩，王蚥。蛄䗐，強䖹。<br>
    不過，蟷蠰，其子蜱蛸。<br>
    蒺藜，蝍蛆。<br>
    蝝，蝮蜪。<br>
    蟋蟀，蛬。<br>
    蟼，蟆。<br>
    螁，馬䗃。<br>
    蛗螽，蠜。草螽，負蠜。蜤螽，蜙蝑。蟿螽，螇蚸。土螽，蠰谿。<br>
    螼蚓，蜸蚕。<br>
    莫貈，蟷蜋，蛑。<br>
    虰蛵，負勞。<br>
    蜭，毛蠹。<br>
    蟔，蛅蟴。<br>
    蟠，鼠負。<br>
    蟫，白魚。<br>
   䖸，羅。<br>
    螒，天雞。<br>
    傅，負版。強，蚚。<br>
    蛶，螪何。螝，蛹。<br>
    蜆，縊女。<br>
    蚍蜉，大螘，小者螘。蠪，朾螘。<img src="../../imgs/27548.gif" alt="尉虫虫">，飛螘，其子蚳。<br>
    次蟗，䵹鼄。䵹鼄，鼄蝥。土䵹鼄。草䵹鼄。</p>
  <p>土蠭。木蠭。<br>
    蟦，蠐螬。蝤蠐，蝎。<br>
    蛜威，委黍。蟰蛸，長踦。<br>
    蛭蝚，至掌。國貉，蟲蠁。<br>
    蠖，蚇蠖。<br>
    果臝，蒲盧。螟蛉，桑蟲。<br>
    蝎，桑蠹。熒火，即炤。<br>
    密肌，繼英。蚅，烏蠋。<br>
    蠓，蠛蠓。<br>
    王，蛈蝪。<br>
    蟓，桑繭。雔由，樗繭、棘繭、欒繭。蚢，蕭繭。<br>
    翥醜罅，螽醜奮，強醜捋，蠭醜螸，蠅醜扇。<br>
    食苗心，螟。食葉，蟘。食節，賊。食根，蟊。<br>
    有足謂之蟲，無足謂之豸。</p>
  <hr>
  