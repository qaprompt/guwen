
<h5>爾雅</h5>　　　<span class="style11">釋魚第十六</span>
    <hr>
  <p>鯉。<br>
    鱣。<br>
    鰋。<br>
    鯷。<br>
    鱧。<br>
    鯇。<br>
    鯊，鮀。<br>
    鮂，黑鰦。<br>
    鰼，鰌。<br>
    鰹，大鮦；小者鮵。<br>
    魾，大鱯；小者鮡。<br>
    鰝，大鰕。<br>
    鯤，魚子。<br>
    鱀，是鱁。<br>
    鱦，小魚。<br>
    鮥，鮛鮪。<br>
    鯦，當魱。<br>
    鮤，鱴刀。<br>
    鱊鮬，鱖鯞。<br>
    魚有力者，鰴。<br>
    魵，鰕。<br>
    鮅，鱒。<br>
    魴，魾。<br>
    鯬，鯠。蜎，蠉。<br>
    蛭，蟣。<br>
    科斗，活東。<br>
    魁陸。<br>
    蜪蚅。鼁<img src="../../imgs/2a4f0.gif" alt="酋黽">，蟾諸。在水者黽。<br>
    蜌，螷。<br>
    蚌，含漿。<br>
    鼈三足，能。龜三足，賁。<br>
    蚹蠃，螔蝓。<br>
    蠃，小者蜬。<br>
    螖，蠌，小者蟧。<br>
    蜃，小者珧。
  </p><p>龜，俯者靈，仰者謝，前弇諸果，後弇諸獵，左倪不類，右倪不若。</p>
  <p>貝，居陸贆，在水者蜬。大者魧，小者鰿。玄貝，貽貝。餘貾，黃白文。餘泉，白黃文。蚆，博而頯。𧋕，大而險。𧐐，小而橢。</p>
  <p>蠑螈，蜥蜴；蜥蜴，蝘蜓；蝘蜓，守宮也。<br>
    镻，蝁。<br>
    螣，螣蛇。<br>
    蟒，王蛇。<br>
    蝮虺，博三寸，首大如擘。<br>
    鯢，大者謂之鰕。<br>
    魚枕謂之丁，魚腸謂之乙，魚尾謂之丙。</p>
  <p>一曰神龜，二曰靈龜，三曰攝龜，四曰寶龜，五曰文龜，六曰筮龜，七曰山龜，八曰澤龜，九曰水龜，十曰火龜。</p>
  <hr>
  