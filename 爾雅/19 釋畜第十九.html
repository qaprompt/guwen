
<h5>爾雅</h5>　　　<span class="style11">釋畜第十九</span>
    <hr>
  <p>騊駼馬。<br>
    野馬。<br>
    駮，如馬，倨牙，食虎豹。<br>
    騉蹄，趼，善陞甗。<br>
    騉駼，枝蹄趼，善陞甗。<br>
    小領，盜驪。<br>
    絕有力，駥。
  </p><p>膝上皆白，惟馵。四骹皆白，驓。四蹢皆白，首。前足皆白，騱。後足皆白，翑。前右足白，啓；左白，踦。後右足白，驤；左白，馵。</p>
  <p>駵馬白腹，騵。驪馬白跨，驈。白州，驠。尾本白，騴。尾白，駺。馰顙，白顛。白達素，縣。面顙皆白，惟駹。</p>
  <p>回毛在膺，宜乘。在肘後，減陽。在幹，茀方。在背，闕廣。</p>
  <p>逆毛，居馻。<br>
    騋牝，驪牡。<br>
    玄駒，褭驂。<br>
    牡曰隲，牝曰騇。</p>
  <p>駵白，駁。黃白，騜。駵馬黃脊，騝。驪馬黃脊，騽。青驪，駽。青驪驎，驒。青驪繁鬣，騥。驪白雜毛，駂。黃白雜毛，駓。陰白雜毛，駰。蒼白雜毛，騅。彤白雜毛，騢。白馬黑鬣，駱。白馬黑脣，駩；黑喙，騧。一目白，瞷。二目白，魚。</p>
  <p>既差我馬，差，擇也。宗廟齊毫，戎事齊力，田獵齊足。<br>
      　
      <br>
      ──馬屬。<br>
  </p>
  <p>犘牛。犦牛。犤牛。犩牛。犣牛。犝牛。犑牛。角一俯一仰，觭；皆踊，觢。黑脣，犉。黑眥，牰。黑耳，犚。黑腹，牧。黑脚，犈。其子，犢。體長，牬。絕有力，欣犌。<br>
      　
      <br>
      ──牛屬。<br>
  </p>
  <p>羊：牡，羒；牝，牂。夏羊：牡，羭；牝，羖。角不齊，觤。角三觠，羷。羳羊，黃腹。未成羊，羜。絕有力，奮。<br>
      　
      <br>
      ──羊屬。<br>
  </p>
  <p>犬生三，猣；二，師；一，玂。未成毫，狗。長喙，獫。短喙，猲獢。絕有力，狣。尨，狗也。<br>
      　
      <br>
      ──狗屬。<br>
  </p>
  <p>雞，大者蜀。蜀子，雓。未成雞，僆。絕有力，奮。<br>
      　
      <br>
      ──雞屬。<br>
  </p>
  <p>馬八尺爲駥。牛七尺爲犉。羊六尺爲羬。彘五尺爲䝈。狗四尺爲獒。雞三尺爲鶤。<br>
      　
      <br>
      ──六畜。</p>
  <hr>
  