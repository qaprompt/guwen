
<h5>爾雅</h5>　　　<span class="style11">釋草第十三</span>
    <hr>
  <p>蒮，山韭。茖，山葱。葝，山䪥。蒚，山蒜。<br>
    薜，山蘄。<br>
    椴，木槿。櫬，木槿。<br>
    朮，山薊。楊，枹薊。<br>
    葥，王蔧。<br>
    菉，王芻。<br>
    拜，蔏藋。<br>
    蘩，皤蒿。蒿，菣。蔚，牡菣。<br>
    齧，彫蓬。薦，黍蓬。<br>
    𦸣，鼠莞。<br>
    葝，鼠尾。<br>
    菥蓂，大薺。<br>
    蒤，虎杖。<br>
    孟，狼尾。<br>
    瓠棲，瓣。<br>
    茹藘，茅蒐。<br>
    果臝之實，栝樓。<br>
    荼，苦菜。<br>
    萑，蓷。<br>
    虉，綬。<br>
    粢，稷。<br>
    衆，秫。<br>
    戎叔謂之荏菽。<br>
    卉，草。<br>
    萒，雀弁。蘥，雀麥。<br>
    蘾，烏蕵。萰，菟荄。蘩，菟蒵。蔩，菟瓜。<br>
    茢薽，豕首。<br>
    荓，馬帚。<br>
    藱，懷羊。茭，牛蘄。<br>
    葖，蘆萉。<br>
    淔，灌。苬，芝。<br>
    筍，竹萌。<br>
    簜，竹。<br>
    莪，蘿。<br>
    苨，菧苨。<br>
    絰，履。莕，接余。其葉，苻。<br>
    白華，野菅。<br>
    薜，白蘄。菲，芴。<br>
    葍，䔰。<br>
    熒，委萎。<br>
    葋，艼熒。竹，萹蓄。<br>
    葴，寒漿。<br>
    薢茩，芵茪。<br>
    莁荑，蔱蘠。<br>
    瓞，瓝。其紹，瓞。<br>
    芍，鳧茈。<br>
    蘱，薡蕫。<br>
    蕛，苵。<br>
    鉤，芺。<br>
    䪥，鴻薈。<br>
    蘇，桂荏。<br>
    薔，虞蓼。<br>
    蓧，蓨。虋，赤苗。芑，白苗。秬，黑黍。秠，一稃二米。<br>
    稌，稻。<br>
    葍，藑茅。<br>
    臺，夫須。<br>
    藆，藅。莔，貝母。<br>
    荍，蚍衃。<br>
    艾，冰臺。<br>
    蕇，亭歷。<br>
    苻，鬼目。<br>
    薜，庾草。蔜，𦺋𧃒。<br>
    離南，活莌。<br>
    蘢，天蘥。須，葑蓯。蒡，隱荵。<br>
    莤，蔓于。<br>
    蓾，蔖。<br>
    柱夫，搖車。<br>
    出隧，蘧蔬。<br>
    蘄茝，蘪蕪。<br>
    茨，蒺蔾。<br>
    蘮蒘，竊衣。<br>
    髦，顛蕀。<br>
    雚，芄蘭。<br>
    𧂇，莐藩。<br>
    蕍，蕮。<br>
    蔨，鹿𧆑。其實莥。<br>
    薃侯，莎。其實媞。<br>
    莞，苻蘺。其上蒚。
  </p><p>荷，芙渠。其莖茄，其葉蕸，其本蔤，其華菡萏，其實蓮，其根藕，其中的，的中薏。</p>
  <p>紅，蘢古。其大者蘬。<br>
    蒫，薺實。<br>
    黂，枲實。<br>
    枲，麻。<br>
    須，蕵蕪。<br>
    菲，蒠菜。<br>
    蕢，赤莧。<br>
    蘠蘼，虋冬。<br>
    萹，苻止。濼，貫衆。<br>
    莙，牛薻。<br>
    蓫薚，馬尾。<br>
    萍，蓱。其大者蘋。<br>
    莃，菟葵。<br>
    芹，楚葵。<br>
    藬，牛蘈。<br>
    藚，牛脣。<br>
    苹，藾蕭。<br>
    連，異翹。<br>
    澤，烏蕵。<br>
    傅，橫目。<br>
    釐，蔓華。<br>
    蔆，蕨攗。<br>
    大菊，蘧麥。<br>
    薜，牡𧄽。<br>
    葥，山莓。<br>
    齧，苦堇。<br>
    藫，石衣。<br>
    蘜，治蘠。<br>
    唐、蒙，女蘿。女蘿，菟絲。<br>
    苗，蓨。茥，蒛葐。<br>
    芨，堇草。<br>
    虃，百足。菺，戎葵。<br>
    蘻，狗毒。<br>
    垂，比葉。蕧，盜庚。<br>
    茡，麻母。<br>
    瓝，九葉。<br>
    藐，茈草。<br>
    倚商，活脫。蘵，黃蒢。<br>
    藒車，芞輿。<br>
    權，黃華。<br>
    葞，春草。<br>
    蔠葵，蘩露。<br>
    菋，荎藸。<br>
    蒤，委葉。<br>
    皇，守田。<br>
    鉤，藈姑。<br>
    望，椉車。<br>
    困，衱袶。攫，烏階。<br>
    杜，土鹵。<br>
    盱，虺牀。<br>
    蔝，蔜。赤，枹薊。菟奚，顆涷。<br>
    中馗，菌。小者菌。<br>
    菆，小葉。苕，陵苕。黃華，蔈；白華，茇。<br>
    蘪，從水生。<br>
    薇，垂水。<br>
    薜，山麻。</p>
  <p>莽，數節。桃枝，四寸有節。粼，堅中。簢，筡中。仲，無笐。䈚，箭萌。篠，箭。</p>
  <p>枹，霍首。素華，軌鬷。芏，夫王。藄，月爾。<br>
    葴，馬藍。<br>
    姚莖，涂薺。芐，地黃。<br>
    蒙，王女。拔，蘢葛。<br>
    藗，牡茅。<br>
    菤耳，苓耳。<br>
    蕨，虌。<br>
    蕎，邛鉅。<br>
    繁，由胡。莣，杜榮。<br>
    稂，童粱。<br>
    藨，麃。<br>
    的，薂。<br>
    購，蔏蔞。<br>
    茢，勃茢。<br>
    葽繞，蕀蒬。<br>
    茦，刺。<br>
    蕭，萩。<br>
    𧂇，海薻。<br>
    長楚，銚芅。<br>
    蘦，大苦。<br>
    芣苢，馬舄；馮舄，車前。<br>
    綸似綸；組似組，東海有之。帛似帛；布似布，華山有之。<br>
    苀，東蠡。緜馬，羊齒。<br>
    萿，麋舌。<br>
    搴，柜朐。蘩之醜，秋爲蒿。<br>
    芺、薊，其實荂。<br>
    蔈、荂，荼。猋、藨，芀。<br>
    葦醜，芀。<br>
    葭，華。蒹、薕。葭，蘆。菼，薍。其萌虇。<br>
    蕍。芛、葟、華，榮。<br>
    卷施草，拔心不死。<br>
    荺，茭。<br>
    荄，根。</p>
  <p>攫，橐含。華，荂也。華、荂，榮也。木謂之華，草謂之榮。不榮而實者謂之秀，榮而不實者謂之英。</p>
  <hr>
  