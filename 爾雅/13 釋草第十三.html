<h2>釋草第十三</h2>
<p>蒮，山韭。茖，山葱。葝，山䪥。蒚，山蒜。</p>
<p>薜，山蘄。</p>
<p>椴，木槿。櫬，木槿。</p>
<p>朮，山薊。楊，枹薊。</p>
<p>葥，王蔧。</p>
<p>菉，王芻。</p>
<p>拜，蔏藋。</p>
<p>蘩，皤蒿。蒿，菣。蔚，牡菣。</p>
<p>齧，彫蓬。薦，黍蓬。</p>
<p>𦸣，鼠莞。</p>
<p>葝，鼠尾。</p>
<p>菥蓂，大薺。</p>
<p>蒤，虎杖。</p>
<p>孟，狼尾。</p>
<p>瓠棲，瓣。</p>
<p>茹藘，茅蒐。</p>
<p>果臝之實，栝樓。</p>
<p>荼，苦菜。</p>
<p>萑，蓷。</p>
<p>虉，綬。</p>
<p>粢，稷。</p>
<p>衆，秫。</p>
<p>戎叔謂之荏菽。</p>
<p>卉，草。</p>
<p>萒，雀弁。蘥，雀麥。</p>
<p>蘾，烏蕵。萰，菟荄。蘩，菟蒵。蔩，菟瓜。</p>
<p>茢薽，豕首。</p>
<p>荓，馬帚。</p>
<p>藱，懷羊。茭，牛蘄。</p>
<p>葖，蘆萉。</p>
<p>淔，灌。苬，芝。</p>
<p>筍，竹萌。</p>
<p>簜，竹。</p>
<p>莪，蘿。</p>
<p>苨，菧苨。</p>
<p>絰，履。莕，接余。其葉，苻。</p>
<p>白華，野菅。</p>
<p>薜，白蘄。菲，芴。</p>
<p>葍，䔰。</p>
<p>熒，委萎。</p>
<p>葋，艼熒。竹，萹蓄。</p>
<p>葴，寒漿。</p>
<p>薢茩，芵茪。</p>
<p>莁荑，蔱蘠。</p>
<p>瓞，瓝。其紹，瓞。</p>
<p>芍，鳧茈。</p>
<p>蘱，薡蕫。</p>
<p>蕛，苵。</p>
<p>鉤，芺。</p>
<p>䪥，鴻薈。</p>
<p>蘇，桂荏。</p>
<p>薔，虞蓼。</p>
<p>蓧，蓨。虋，赤苗。芑，白苗。秬，黑黍。秠，一稃二米。</p>
<p>稌，稻。</p>
<p>葍，藑茅。</p>
<p>臺，夫須。</p>
<p>藆，藅。莔，貝母。</p>
<p>荍，蚍衃。</p>
<p>艾，冰臺。</p>
<p>蕇，亭歷。</p>
<p>苻，鬼目。</p>
<p>薜，庾草。蔜，𦺋𧃒。</p>
<p>離南，活莌。</p>
<p>蘢，天蘥。須，葑蓯。蒡，隱荵。</p>
<p>莤，蔓于。</p>
<p>蓾，蔖。</p>
<p>柱夫，搖車。</p>
<p>出隧，蘧蔬。</p>
<p>蘄茝，蘪蕪。</p>
<p>茨，蒺蔾。</p>
<p>蘮蒘，竊衣。</p>
<p>髦，顛蕀。</p>
<p>雚，芄蘭。</p>
<p>𧂇，莐藩。</p>
<p>蕍，蕮。</p>
<p>蔨，鹿𧆑。其實莥。</p>
<p>薃侯，莎。其實媞。</p>
<p>莞，苻蘺。其上蒚。</p>
<p>荷，芙渠。其莖茄，其葉蕸，其本蔤，其華菡萏，其實蓮，其根藕，其中的，的中薏。</p>
<p>紅，蘢古。其大者蘬。</p>
<p>蒫，薺實。</p>
<p>黂，枲實。</p>
<p>枲，麻。</p>
<p>須，蕵蕪。</p>
<p>菲，蒠菜。</p>
<p>蕢，赤莧。</p>
<p>蘠蘼，虋冬。</p>
<p>萹，苻止。濼，貫衆。</p>
<p>莙，牛薻。</p>
<p>蓫薚，馬尾。</p>
<p>萍，蓱。其大者蘋。</p>
<p>莃，菟葵。</p>
<p>芹，楚葵。</p>
<p>藬，牛蘈。</p>
<p>藚，牛脣。</p>
<p>苹，藾蕭。</p>
<p>連，異翹。</p>
<p>澤，烏蕵。</p>
<p>傅，橫目。</p>
<p>釐，蔓華。</p>
<p>蔆，蕨攗。</p>
<p>大菊，蘧麥。</p>
<p>薜，牡𧄽。</p>
<p>葥，山莓。</p>
<p>齧，苦堇。</p>
<p>藫，石衣。</p>
<p>蘜，治蘠。</p>
<p>唐、蒙，女蘿。女蘿，菟絲。</p>
<p>苗，蓨。茥，蒛葐。</p>
<p>芨，堇草。</p>
<p>虃，百足。菺，戎葵。</p>
<p>蘻，狗毒。</p>
<p>垂，比葉。蕧，盜庚。</p>
<p>茡，麻母。</p>
<p>瓝，九葉。</p>
<p>藐，茈草。</p>
<p>倚商，活脫。蘵，黃蒢。</p>
<p>藒車，芞輿。</p>
<p>權，黃華。</p>
<p>葞，春草。</p>
<p>蔠葵，蘩露。</p>
<p>菋，荎藸。</p>
<p>蒤，委葉。</p>
<p>皇，守田。</p>
<p>鉤，藈姑。</p>
<p>望，椉車。</p>
<p>困，衱袶。攫，烏階。</p>
<p>杜，土鹵。</p>
<p>盱，虺牀。</p>
<p>蔝，蔜。赤，枹薊。菟奚，顆涷。</p>
<p>中馗，菌。小者菌。</p>
<p>菆，小葉。苕，陵苕。黃華，蔈；白華，茇。</p>
<p>蘪，從水生。</p>
<p>薇，垂水。</p>
<p>薜，山麻。</p>
<p>莽，數節。桃枝，四寸有節。粼，堅中。簢，筡中。仲，無笐。䈚，箭萌。篠，箭。</p>
<p>枹，霍首。素華，軌鬷。芏，夫王。藄，月爾。</p>
<p>葴，馬藍。</p>
<p>姚莖，涂薺。芐，地黃。</p>
<p>蒙，王女。拔，蘢葛。</p>
<p>藗，牡茅。</p>
<p>菤耳，苓耳。</p>
<p>蕨，虌。</p>
<p>蕎，邛鉅。</p>
<p>繁，由胡。莣，杜榮。</p>
<p>稂，童粱。</p>
<p>藨，麃。</p>
<p>的，薂。</p>
<p>購，蔏蔞。</p>
<p>茢，勃茢。</p>
<p>葽繞，蕀蒬。</p>
<p>茦，刺。</p>
<p>蕭，萩。</p>
<p>𧂇，海薻。</p>
<p>長楚，銚芅。</p>
<p>蘦，大苦。</p>
<p>芣苢，馬舄；馮舄，車前。</p>
<p>綸似綸；組似組，東海有之。帛似帛；布似布，華山有之。</p>
<p>苀，東蠡。緜馬，羊齒。</p>
<p>萿，麋舌。</p>
<p>搴，柜朐。蘩之醜，秋爲蒿。</p>
<p>芺、薊，其實荂。</p>
<p>蔈、荂，荼。猋、藨，芀。</p>
<p>葦醜，芀。</p>
<p>葭，華。蒹、薕。葭，蘆。菼，薍。其萌虇。</p>
<p>蕍。芛、葟、華，榮。</p>
<p>卷施草，拔心不死。</p>
<p>荺，茭。</p>
<p>荄，根。</p>
<p>攫，橐含。華，荂也。華、荂，榮也。木謂之華，草謂之榮。不榮而實者謂之秀，榮而不實者謂之英。</p>