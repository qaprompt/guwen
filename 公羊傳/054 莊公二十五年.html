<h2>莊公二十五年</h2>
<p>一、二十有五年，春，陳侯使女叔來聘。</p>
<p>二、夏五月癸丑，衞侯朔卒。</p>
<p>三、六月辛未朔，日有食之，鼓用牲于社。</p>
<p>日食則曷為鼓用牲于社？求乎陰之道也，以朱絲營社，或曰脅之，或曰為闇，恐人犯之，故營之。</p>
<p>四、伯姬歸于𣏌。</p>
<p>五、秋，大水，鼓用牲于社于門。</p>
<p>其言于社于門何？于社，禮也；于門，非禮也。</p>
<p>六、冬，公子友如陳。</p>