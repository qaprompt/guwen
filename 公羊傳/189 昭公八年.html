<h2>昭公八年</h2>
<p>一、八年。春，陳侯之弟招殺陳世子偃師。</p>
<p>二、夏四月辛丑，陳侯溺卒。</p>
<p>三、叔弓如晉。</p>
<p>四、楚人執陳行人于徵師殺之。</p>
<p>五、陳公子留出奔鄭。</p>
<p>六、秋，蒐于紅。</p>
<p>蒐者何？簡車徒也。何以書？蓋以罕書也。</p>
<p>七、陳人殺其大夫公子過。</p>
<p>八、大雩。</p>
<p>九、冬十月壬午，楚師滅陳，執陳公子招，放之于越，殺陳孔瑗。</p>
<p>十、葬陳哀公。</p>