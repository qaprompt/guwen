<h2>襄公二十四年</h2>
<p>一、二十有四年。春，叔孫豹如晉。</p>
<p>二、仲孫羯帥師侵齊。</p>
<p>三、夏，楚子伐吳。</p>
<p>四、秋七月甲子朔，日有食之，既。</p>
<p>五、齊崔杼帥師伐莒。</p>
<p>六、大水。八月癸巳朔，日有食之。</p>
<p>七、公會晉侯、宋公、衞侯、鄭伯、曹伯、莒子、邾婁子、滕子、薛伯、𣏌伯、小邾婁子于陳儀。</p>
<p>八、冬，楚子、蔡侯、陳侯、許男伐鄭。</p>
<p>九、公至自會。</p>
<p>十、陳鍼宜咎出奔楚。</p>
<p>十一、叔孫豹如京師。</p>
<p>十二、大饑。</p>