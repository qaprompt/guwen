<h2>成公十年</h2>
<p>一、十年，春，衞侯之弟黑背率師侵鄭。</p>
<p>二、夏四月，五卜郊不從，乃不郊。</p>
<p>其言乃不郊何？不免牲，故言乃不郊也。</p>
<p>三、五月，公會晉侯、齊侯、宋公、衞侯、曹伯伐鄭。</p>
<p>四、齊人來媵。</p>
<p>媵不書，此何以書？錄伯姬也。三國來媵非禮也，曷為皆以錄伯姬之辭言之？婦人以眾多為侈也。</p>
<p>五、丙午，晉侯獳卒。</p>
<p>六、秋七月。</p>
<p>七、公如晉。</p>